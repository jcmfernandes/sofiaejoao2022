---
layout: my_page
lang: sk
---

V prvom rade Vám zo srdca chceme poďakovať za Vašu prítomnosť.

Ako viete, snúbenci pochádzajú z iných kultúr: Sofia je zo Slovenska a má maďarskú národnosť, kým João je Portugalec. Tieto rozdiely sa odzrkadlia aj v tento deň a to v rôznych formách:

* Obrad bude viacjazyčný, s prvkami slovenčiny, portugalčiny a angličtiny;
* Budeme spievať, tancovať a zabávať sa spôsobom tradičným pre Slovensko, Portugalsko a Maďarsko;
* Podávané bude slovenské, ako aj portugalské víno.

Budeme radi ak sa pripojíte vo všetkých týchto momentoch, a hlavne Vám prajeme príjemnú zábavu!

1. [Obrad](#obrad)
2. [Hostina](#hostina)

# Obrad

## Liturgia Slova

### Prvé čítania

_V slovenčine._

**Kniha Tobiáša 8, 4–8:**

<sup>4</sup>Keď rodičia odišli a zavreli dvere izby, Tobiáš vstal z lôžka a povedal Sáre: "Vstaň, sestra! Modlime sa a prosme nášho Pána, aby nám preukázal milosrdenstvo a spásu." <sup>5</sup>Ona vstala a začali sa modliť a prosiť Pána, aby im daroval spásu. Začali slovami:

"Zvelebený buď, Bože našich otcov, a nech je zvelebené tvoje meno po všetky veky vekov! Nech ti dobrorečia nebesia i všetko tvoje stvorenie po všetky veky!

<sup>6</sup>Ty si stvoril Adama a utvoril si Evu, jeho ženu, aby mu pomáhala a podporovala ho. Z oboch vzišlo celé ľudské pokolenie. Ty si povedal: "Nie je dobre človeku samému; urobme mu pomoc, ktorá mu bude podobná."

<sup>7</sup>Teraz si neberiem túto moju sestru z chlipnosti, ale s čistým úmyslom. Zmiluj sa dobrotivo nado mnou i nad ňou, aby sme sa spoločne dožili staroby."

<sup>8</sup>Na to obaja povedali: "Amen, Amen!"

### Žalm

_V portugalčine._

**Žalm 114:**

_Refrén:_ Pán je milostivý ku všetkým svojim stvoreniam.

Milostivý a milosrdný je Pán,  
zhovievavý a veľmi láskavý.  
Dobrý je Pán ku každému  
a milostivý ku všetkým svojim stvoreniam.

Nech ťa oslavujú, Pane, všetky tvoje diela  
a tvoji svätí nech ťa velebia.  
Oči všetkých sa s_dôverou upierajú na teba  
a ty im dávaš pokrm v pravý čas.

Spravodlivý je Pán na všetkých svojich cestách  
a svätý vo všetkých svojich skutkoch.  
Blízky je Pán všetkým, čo ho vzývajú,  
všetkým, čo ho vzývajú úprimne.

### Druhé čítanie

_V slovenčine._

**Čítanie z Listu svätého apoštola Pavla Kolosanom 3, 12–17:**

<sup>12</sup>Bratia. Ako Boží vyvolenci, svätí a milovaní, oblečte si hlboké milosrdenstvo, láskavosť, pokoru, miernosť a trpezlivosť. <sup>13</sup>Znášajte sa navzájom a odpúšťajte si, ak by mal niekto niečo proti druhému. Ako Pán odpustil vám, tak aj vy! <sup>14</sup>Ale nad všetko toto majte lásku, ktorá je zväzkom dokonalosti! <sup>15</sup>A vo vašich srdciach nech vládne Kristov pokoj. Preň ste aj povolaní v jednom tele. A buďte vďační!

<sup>16</sup>Kristovo slovo nech vo vás bohato prebýva. Vo všetkej múdrosti sa navzájom poúčajte a napomínajte a pod vplyvom milosti spievajte Bohu vo svojich srdciach žalmy, hymny a duchovné piesne. <sup>17</sup>A všetko, čokoľvek hovoríte alebo konáte, všetko robte v mene Pána Ježiša a skrze neho vzdávajte vďaky Bohu Otcovi.

### Evanjelium

_V portugalčine._

**Evanjelium Podľa Matúša 18, 21–35:**

<sup>21</sup>Potom sa ho Peter spýtal: Pane, keď sa môj blížny proti mne jednostaj prehrešuje, koľko ráz mu mám odpustiť? Sedem ráz?" <sup>22</sup>Ježiš mu odpovedal: Nie sedem ráz, ale až sedemdesiatkrát sedem ráz.

<sup>23</sup>Pán Boh s nami zaobchádza ako kráľ, ktorý sa rozhodol urobiť vyúčtovanie so svojimi poddanými. <sup>24</sup>Medzi prvými mu priviedli jedného, ktorý mu bol dlžný vyše milióna. <sup>25</sup>Ten muž však nemal čím zaplatiť. Tu kráľ prikázal, aby ho s celou rodinou predali do otroctva, rozpredali jeho majetok a tak uhradili dlžobu. <sup>26</sup>On sa však hodil pred kráľa na kolená a prosil ho: Pane, maj so mnou strpenie a všetko ti vrátim! <sup>27</sup>Kráľovi prišlo toho človeka ľúto, nechal ho beztrestne odísť, ba odpustil mu aj celú dlžobu. <sup>28</sup>No len čo ten muž odišiel od kráľa, stretol známeho, ktorý mu bol dlžný nepatrnú sumu. Schmatol ho a kričal: Hneď mi vráť, čo si mi dlžný! <sup>29</sup>Ten chudák si pred ním kľakol a zúfalo ho prosil: Maj so mnou strpenie a všetko ti vrátim! <sup>30</sup>Ale veriteľ bol neoblomný a dal ho zavrieť do väzenia, kým dlžobu nezaplatí.

<sup>31</sup>Svedkov tej udalosti to pobúrilo a šli to oznámiť kráľovi. <sup>32</sup>Tu si ho kráľ dal zavolať a povedal mu: Ty naničhodník! Takú veľkú dlžobu som ti odpustil, lebo si ma prosil. <sup>33</sup>A ty si nemohol odpustiť svojmu druhovi takú smiešnu sumu? <sup>34</sup>Rozhnevaný kráľ ho potom dal zavrieť, kým celú dlžobu nezaplatí.

<sup>35</sup>Tak bude zaobchádzať môj nebeský Otec s vami, ak nebudete ochotne odpúšťať iným."

## Spoločná modlitba

_V portugalčine._

Aby títo novomanželia Sofia a João boli v živote šťastní a spoločným úsilím aby získali šťastie večné, prosme Pána.

Aby v našej farnosti a v celej Cirkvi boli vždy dokonalejšie manželstvá a svätejšie rodiny, prosme Pána.

Aby sa pokoj a bratská láska šírili v našich obciach, v štátoch a po celej zemi, prosme Pána.

Aby pamätali na lásku a starostlivosť svojich rodičov a stali sa aj sami dobrými a kresťanskými rodičmi, prosme Pána.

# Hostina

Quinta da Pimenteira  [(klikne sem pre trasu)](https://goo.gl/maps/Aw9FmwJojmVdsEvVA)  
Estrada da Pimenteira, 1300-125 Lisboa
